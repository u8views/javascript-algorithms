# Прості множники

_Прочитайте це іншими мовами:_
[_English_](README.md),
[_简体中文_](README.zh-CN.md).


**Просте число** – це ціле число, більше за 1, яке **неможливо** отримати шляхом множення 
інших цілих чисел. Кілька перших простих чисел: `2`, `3`, `5`, `7`, `11`, `13`, `17`, `19` і так далі.

Якщо ми **можемо** зробити це шляхом множення інших цілих чисел, це буде **Складене число**.

![Складене число](https://www.mathsisfun.com/numbers/images/prime-composite.svg)

_Джерело зображення: [Math is Fun](https://www.mathsisfun.com/prime-factorization.html)_

**Прості множники** це ті [прості числа](https://en.wikipedia.org/wiki/Prime_number) які множаться разом, 
щоб отримати вихідне число. Наприклад, `39` матиме прості множники `3` і `13`, які також є простими числами. 
Іншим прикладом є `15`, прості множники якого дорівнюють `3` і `5`.

![Множники](https://www.mathsisfun.com/numbers/images/factor-2x3.svg)

_Джерело зображення: [Math is Fun](https://www.mathsisfun.com/prime-factorization.html)_

## Знаходження простих множників і точний їх підрахунок

Підхід полягає в постійному діленні натурального числа `n` на індекси від `i = 2` до `i = n` (тільки на прості індекси). 
На кожній ітерації значення n перезаписується на `(n / i)`.

Часова складність до цього моменту складає O(n) у найгіршому випадку, оскільки цикл виконується 
від індексу `i = 2` до `i = n`. Цю часову складність можна зменшити з `O(n)` до `O(sqrt(n))`. 
Оптимізація досягається, коли цикл виконується від `i = 2` до `i = sqrt(n)`. 
Тепер ми йдемо тільки до `O(sqrt(n))`, оскільки коли `i` стає більшим за `sqrt(n)`, 
ми маємо підтвердження того, що немає жодного індексу `i`, за винятком самого `n`, який може повністю розділити `n`.


## Формула Харді-Рамануджана для приблизного обчислення кількості простих множників

У 1917 році Г.Х. Харді та Срініваса Рамануджан сформулювали теорему, яка стверджує, що нормальний 
порядок числа `ω(n)` різних простих множників числа `n` є `log(log(n))`.

Грубо кажучи, це означає, що більшість чисел мають приблизно таку кількість різних простих множників.

## Посилання

- [Прості числа на Math is Fun](https://www.mathsisfun.com/prime-factorization.html)
- [Прості числа на Wikipedia](https://uk.wikipedia.org/wiki/%D0%9F%D1%80%D0%BE%D1%81%D1%82%D0%B5_%D1%87%D0%B8%D1%81%D0%BB%D0%BE)
- [Формула Харді-Рамануджана на Wikipedia(eng)](https://en.wikipedia.org/wiki/Hardy%E2%80%93Ramanujan_theorem)
- [Розкладання числа на прості множники на Youtube(eng)](https://www.youtube.com/watch?v=6PDtgHhpCHo&list=PLLXdhg_r2hKA7DPDsunoDZ-Z769jWn4R8&index=82)
